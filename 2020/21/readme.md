Det går hardt for seg i Julenissens verksted i løpet av desember. En av dagene skader han seg og må besøke legevakten. Selv om det er selveste Julenissen vi snakker om er det ingen som får spesialbehandling og han må vente på tur sammen med alle alvene som også trenger hjelp denne dagen.

Ved ankomst til legevakten blir alle pasienter tildelt en prioritet fra 1-5 basert på alvorlighetsgrad, der 1 er høyeste prioritet og 5 er laveste. Alvene (og Julenissen) får time etter angitt prioritet. Alvene med høyest prioritet blir behandlet først. Dersom to har samme prioritet, vil den som har ventet lengst komme inn først.

Oppgave
I denne fila ligger rekkefølgen pasientene ankommer legevakta sammen med prioriteten de tildeles. Julenissen blir referert til med sitt etternavn Claus. Det er ingen alveleger som er ledig med en gang, men linjer som er slik som dette: --- representerer at en time er ledig. Når mottaket for legevakten stenger (vi når bunnen av fila) slipper ingen flere pasienter inn og de som venter blir behandlet fortløpende etter samme kriterier. Hvor mange får komme inn før Julenissen?

Eksempel
Gitt denne lista:

```
Goodlight,3
---
Mittenmilk,2
---
Sparklefrost,2
Claus,1
Chimneyjoy,1
Plumcarol,5
Milkwine,2
```

Blir svaret 2.